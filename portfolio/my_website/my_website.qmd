---
title: "Η προσωπική μου ιστοσελίδα"
description: "Μία προσωπική ιστοσελίδα που θα φιλοξενεί τα άρθρα μου σχετικά με την Επιστήμη των Δεδομένων."
date: 2022-09-20
lang: el
image: /images/default_project_image.jpg
---

Το πρώτο project για το οποίο θα ήθελα να αναφερθώ είναι ο ιστότοπος όπου διαβάζετε αυτές τις γραμμές. Θεωρείται καλή πρακτική η δημοσίευση άρθρων, συγχρόνως με την εκμάνθηση προγραμματισμού ή της επιστήμης των δεδομένων (Data Science). Ο μαθητής επαναλαμβάνει το ύλικο που διδάκτηκε και βελτιώνει την ικανότητα του να παρουσιάζει την δουλειά του στο κοινό. Ενώ μια ήδη καθιερωμένη πλατφόρμα όπως το Medium ή το Wordpress είναι μία εύκολη επιλογή, ήθελα να δημιουργήσω κάτι από την αρχή για να δοκιμάσω τις ικανότητες μου στον προγραμματισμό με Python.

Είχα την τύχη να παρακολουθήσω μία σειρά διαδικτυακών μαθημάτων σχετικά με την ανάπτυξη ιστοσελίδων χρησιμοποιώντας HTML, CSS, JavaScript και την βιβλιοθήκη Flask της Python από την ελληνική πλατφόρμα [Mathesis](https://mathesis.cup.gr/), τμήμα των Πανεπιστημιακών Εκδόσεων Κρήτης. Το `Flask` είναι σχεδιασμένο για να σας βοηθήσει να δημιουργήσετε το backend μίας ιστοσελίδας με όσο το δυνατόν λιγότερους υπολογιστικού πόρους. Υποστηρίζει επεκτάσεις με τις οποίες μπορείτε να προσθέσετε δυνατότητες σύμφωνα με τις ανάγκες σας. Χρησιμοποιείτε από γνωστές ιστοσελίδες όπως το Pinterest και το LinkedIn. Δύο χρήσιμα βιβλία για την εκμάθηση Flask είναι `Flask Web Development: Developing Web Applications with Python` του Miguel Grinberg και το `Mastering Flask Web Development` των Daniel Gaspar και Jack Stouffer στο Packt, όπως επίσης και το ιστολόγιο του Grinberg <https://blog.miguelgrinberg.com>.

Συνδιάζοντας την με την επέκταση `Flask-Babel` υπάρχει υποστήριξη για πολλαπλές γλώσσες. Στην πρώτη έκδοση της ιστοσελίδας, χρησιμοποίησα επίσης το Flask-CKEditor. Το CKEditor είναι ένα πρόγραμμα επεξεργασίας κειμένου απευθείας εντός των ιστοσελίδων και χρησιμοποιείτε από πολλά ιστολόγια και εφαρμογές λήψης σημειώσεων. Αν και το CKEditor είναι ένας ισχυρός επεξεργαστής κειμένου, κατάλαβα γρήγορα ότι χρειαζόμουν κάτι που να προσανατολίζεται στην επιστήμη των δεδομένων. Σε προγράμματα μαθημάτων ανάλυσης δεδομένων είναι συχνή η χρήση των Jupyter Notebooks. Είναι μία μορφή σημειωματάριου όπου μπορείς να συμπεριλάβεις κείμενο(_markdown_), κώδικα(_Python, R, Julia, SQL κ.α._) και γραφήματα στην ανάλυση σου. Ωστόσο η τελική μορφή του δεν είναι κατάλληλη για δημοσίευση σε ένα άρθρο ή την δημιουργία ενός report. Αυτό έρχεται να λύσει το Quarto.

To [Quarto](https://quarto.org) είναι ένα πρόγραμμα ανοικτού κώδικα που βασίζεται στο Pandoc. Επιτρέπει την δημοσίευση άρθρων, αναφορών, παρουσιάσεων και βιβλίων υψηλής ποιότητας με την μετατροπή αρχείων markdown και Jupyter σε HTML, αρχεία pdf, word, epub κ.α. Μπορεί να ενσωματωθεί με εργαλεία όπως το VS Code, Jupyter Lab, R Studio ή ακόμη και με ένα απλό πρόγραμμα επεξεργασίας κειμένου. Με το Quarto επίσης μπορείτε να δημιουργήσετε ένα στατικό ιστότοπο και να το φιλοξενήσετε σε πλατφόρμες όπως το GitHub pages, το Netlify, RStudio Connnect. Δεν χρειάζεται καν να γνωρίζετε βιβλιοθήκες web development όπως το Flask που αναφέρθηκε παραπάνω. Ίσως χρειαστεί η γνώση βασικής HTML και CSS για να τροποποιήσετε την εμφάνιση του σύμφωνα με τις προτιμήσεις σας. Εκτός από την επίσημη τεκμηρίωση, υπάρχουν δύο εξαιρετικά άρθρα για το Quarto, το [πρώτο](https://albert-rapp.de/posts/13_quarto_blog_writing_guide/13_quarto_blog_writing_guide.html) αφορά τη δημιουργία ενός ιστολογίου και το [δεύτερο](https://marioangst.com/en/blog/posts/multi-language-quarto/) αφορά την υποστήριξη διπλής γλώσσας.

Έτσι συνδύασα τον αρχικό μου ιστότοπο με τον Flask το οποίο φιλοξενείτε στην πλατφόρμα pythonanywhere, με τον στατικό του Quarto που φιλοξενείτε στο GitHub pages. Ο πρώτος είναι υπεύθυνος για το ευρετήριο και τις βασικές σελίδες πληροφοριών (Contact, Blog, Index) με τον δεύτερο να φιλοξενεί τα άρθρα μου που έχουν δημιουργηθεί είτε με αρχεία markdown είτε με jupyter notebooks.